---
layout: post
title:	“Prijazen sem zato, ker je to sedaj v modi”
date: 2017-02-23 21:11:27
author: Tamara
---
Pa začnimo pri sebi. Kako lahko k družbi največ in najbolje prispevamo? Tako, da ogovarjamo druge, preštevamo in naštevamo kdo kaj ima, kdo je bolj pomemben? 
Nikakor. To je že zastarelo, to več sploh ni moderno. 
Moda je sedaj nekaj drugega: prijazni smo en do drugega, poizkušamo komunicirati asertivno, udeležujemo se raznih dogodkov, ki nas učijo osebnostne rasti, joge in meditacij. 
A ste opazili, da se na veliko mestih pojavljajo srčki? Pa kako radi pripišemo »z ljubeznijo«. To je sedaj v modi! Temu sledimo. Ampak ali je to dovolj?

![Moderno!]({{ site.baseurl }}/img/clovecek-in-kaj-je-moderno.jpg)

Nam to prinaša korenito spremembo, se počutimo bolje? Ali je to le ena izmed novih modnih muh, ki ji sledimo, ker to počne moja sodelavka in soseda pa bom še jaz, da se bom ob naslednjem srečanju ob kavi lažje vključila v pogovor. Razlika je zelo velika, in sicer največji poudarek je v zavedanju samega sebe, zakaj in čemu počnemo take stvari. Kako lahko največ pripomoremo k rasti družbe, k skupnemu miru je, da se zavemo vsakega svojega koraka, dejavnosti in dejanja, ki ga naredimo. Vse je popolnoma v redu, dokler se zavedamo zakaj in kako smo to naredili.

Da bi bili v večjem stiku s samim seboj se poslužujemo raznih tehnik. Nekatere sem naštela v zgornjem besedilu, obstaja jih pa seveda mnogo več. V današnjem času ni prostora za odvisne odnose in razna izsiljevanja. V današnjem času je prostor za humanitarne dejavnosti, za povezovanje raznih skupnosti, saj tako oblikujemo v velik balon ljubezni in miru. Par nasvetov, kako lahko pričnete spreminjati svoje življenje in sledite »modnim trendom«.

Verjeli ali ne, a v svojem umu imamo »enega človečka«, ki se noče in noče spremeniti. Ne dovoljuje nam, da bi naredili kakršno koli spremembo. Lahko ga občutimo kot strah ali nemir, kot slab in nelagoden občutek ali čustvo. Zatorej se je potrebno z njim najprej pogovoriti in skleniti poseben »pakt«. Ker je »človeček« del nas, ga ne moremo prezreti ali utišati. Najbolje je, da oblikujemo prav poseben dogovor. Kar koli boste iznašli je super. Moj pa je takšen. Človečka oddvojim iz svojega sistema (sebe) in ga postavim na levo stran svojega fizičnega telesa. Povem mu, da ga trenutno ne potrebujem in da mi ne koristi, jaz pa stopim 3 (mentalno) korake naprej in sem svobodna. Človečka sem pustila za seboj, naprej pa stopam v prazen prostor, kjer lahko storim vse kar si želim.


Sledi umirjanje svojega fizičnega telesa, uma in povezovanje s svojo dušo in vesoljem (vsesplošno inteligenco). Da se oseba navadi in privzame te navade ponavadi kar traja, saj so dandanes dnevi prenatrpani z raznimi opravili in obveznostmi. Ok , ampak imamo jih vsi. Kako to, da nekaterim vseeno uspe, nekateri pa ne morejo in ne zmorejo najti časa. Odgovor je: zavoljo »človečka«. Zatorej ne morem, nimam časa, itd… je potrebno dati na stran in si ustvariti prazen prostor.

Najprej pripravimo sami sebe, ustvarimo čas zase in pomagajo nam afirmacije, ki jih izrečemo večkrat na dan: Imam čas zase, ustvarim si prazen prostor, kjer bom samo jaz sam/-a s seboj.

Prav nepotrebno se je grajat, če tega ne boste storili isti dan, le nadaljujte z afirmiranjem vsak dan in videli boste, da vas bo samo po sebi nekaj v telesu »prisililo« se usedete in si vzamete čas zase.

Ko sedite v prostoru, sami s seboj, si zagotovite, da vas nihče ne bo zmotil in da je popolna tišina. Hja, boste rekli, v moji hiši pa tega ni! Ok, nekaterim je lažje vstati preden se vsi zbudijo in si privoščijo 5 ali 10 ali 15 minut samo zase; nekaterim je lažje, da si vzamejo čas ko že vsi zaspijo. Verjemite čas je in želite si tega, le ne dopustiti da vam »človeček« govori kakor koli drugače. Meni včasih ni uspelo ne eno ne drugo. Včasih sem našla mir edino v kopalnici. Nadela sem si slušalke, se tako izolirala od zunanjega sveta in poslušala meditativno glasbo. Že to me je umirilo.

Vsak ima svoj način umirjanja, predlagam da si najdete takega, ki vam najbolj ustreza. Lahko sedite ali ležite, popolnoma vseeno je. Priporočljivo je, da imate hrbtenico zravnano in sproščeno. Tudi to je na samem začetku težje, ampak se telo tudi tega navadi. Globoko vdihnete, za vsaj 3 sekunde zadržite dih in nato počasi počasi izdihnete. To ponovite vsaj 3x in z vsakim izdihom vse bolj in bolj umirjate svoje fizično telo in um. In samo še sledite svojemu vdihu in izdihu. Pojavljale se bodo razne misli in občutki (strah, tesnoba, nelagodje), kar je popolnoma normalno. Le pustite jim naj gredo svojo pot in se ponovno koncentrirajte na svoj izdih in vdih.

Čestitam, danes ste to storili. Ok boste našli čas, da boste jutri ponovno. Verjamem, da je včasih težko. Zgodilo se bo, da boste pozabili na vajo kar cel mesec, ampak nič hudega. Takoj ko se spomnite, izvedite vajo. Vsakič bo vaše telo želelo več in več tega. Čez določen čas, bo to postala rutina, tako kot pranje zob. Vi boste naredilo veliko zase, za svoj fizični organizem, za svoj um in dušo. Veliko boste storili za vse osebe okoli vas. Življenje se bo začelo spreminjati. Postali boste moderni, polni ljubezni in miru 😉

Hvala!

