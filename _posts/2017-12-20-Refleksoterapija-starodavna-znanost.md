---
layout: post
title: Refleksoterapija - starodavna znanost
date: 2017-12-20 21:11:27
author: Tamara
---
Težko je določiti od kje natanko refleksoterapija izvira. Prav zagotovo pa lahko trdimo, da se je obdržala še dan danes in je številnim osebam pomagala pri izboljšanju počutja in vzpostavljanju ravnovesja v telesu.
Modrosti refleksoterapije izhajajo iz davnih časov, kar 4000 let pred našim štetjem. Zanimivo je, da so jo uporabljali na Kitajskem, podobne zapise in slike so našli v istem obdobju tudi v Egiptu in prav tako v severni Ameriki, kjer so jo izvajali različna plemena Indijancev. 

![Refleksoterapija]({{ site.baseurl }}/img/refleksoterapija-sz.jpg)

V sedemnajstem stoletju našega štetja so objavili kar nekaj knjig na temo conske terapije. Še več pa se je začelo govoriti in pisati na začetku 20. stoletja s strani dr. William Fitzgerald, kateremu so sledili še drugi. 
Refleksoterapija je osnovana z načelom, da so naša stopala, dlani in obraz refleksi, so kot ogledalo (mikro sistem) našega telesa (makro sistema). V slovarju lahko zasledimo, da beseda »refleks« pomeni najenostavnejšo obliko vedenja, pri katerem pride do hitrega in nehotenega odziva na dražljaj. 

Cilj refleksoterapije je da se z masiranjem in pritiskanjem na specifične cone vzpodbudi sprostitev blokad in preobremenjenosti in vzpostavitev ter ohranjanje dobrega počutja in ravnovesja v telesu.

Pri refleksoterapiji sledimo zemljevidu na mikrosistemu, ki je splošno zasnovan. Tako ima vsaka oseba na istem predelu določen organ in organski sistem. Po določenem zaporedju terapevt pritiska na mehke dele mikrosistema. Naloga terapevta je, da začuti in prepozna, na katerem predelu ali coni je potrebno več pozornosti za vzpostavitev ravnovesja v telesu. Včasih se začutijo kristalčki ali zatrdline, ki so pokazatelj, da je na tem predelu slabši krvni pretok oziroma so nastale blokade. 
Na različnih delih (obraz, dlan, stopalo) telesa se postopek rahlo razlikuje, tudi prijemi so rahlo drugačni. To pa nikakor ne pomeni, da učinek ni isti. Vsak posameznik se odloči, na katerem predelu telesa mu najbolj odgovarja prejemanje refleksoterapije. 
Prijetna in izredno sproščujoča tehnika deluje pozitivno na celoten organizem. Vse večje zanimanje za refleksoterapijo imajo tudi znanstveniki, ki raziskujejo kako pozitivno se naše telo odziva na preprosto starodavno metodo.