---
layout: post
title: Kaj je ljubezen?
date: 2017-03-01 21:11:27
author: Tamara

---
Definicij na to temo ne zmanjka. Tudi predšolski otroci znajo zelo lepo odgovoriti na to vprašanje. Tako, sem tudi sama imela svojo teorijo, kaj je to ljubezen. 
Nekako se moja hipoteza ni skladala z mojim realnim življenjem. Teorije nisem in nisem znala spremeniti s prakso. Ljubezen je bila vse prej kot lepa, ljubeča in romantična. 
Hvala moji radovednosti, saj sem prelistala kar nekaj knjig in poslušala veliko youtube posnetkov, kjer razlagajo kaj je ljubezen, kaj pomeni partnerstvo in kako  integrirati vse to v tvoje življenje.

![ljubezen]({{ site.baseurl }}/img/kaj-je-ljubezen.jpg)

Veliko so mi pripomogli osebni pogovori tako z moškimi kot ženskami. Tako počasi, dan za dnem in mesec za mesecem, sem počasi prebujala ljubezen do vsega. Ljubezen do doma, ljubezen do narave, gozda, živali. Ljubezen do staršev in prijateljev. Ljubezen do neznancev. Ljubezen do živih in neživih stvari. Waaw, koliko stvari je možno ljubiti na tem svetu. Kolikim stvarem, je lahko dati energijo. In takrat zaživiš, ko daš, zaživiš. Ko brezpogojno daš, takrat zaživiš.

Mogoče še vedno malce napačno razmišljamo in dajemo ljubezen le eni osebi ali pa samo svojemu otroku (tudi poslovno), ko pa imamo toliko ljubezni, da lahko damo vsem in vsakomur. Z dajanjem ljubezni se odpremo in s tem tudi sami dobimo več ljubezni.

Ljubezen do sebe je seveda v prvi vrsti. Potrebno jo je vzgojiti kot rožo ter jo zalivati in skrbno negovati. Dajati možnost, da se razcvete in cveti na vse smeri in nikoli ne oveni. Naj bo vedno pokončna, stabilna, polna mogočne moči in domišljijskih cvetov. Naj bo tako naše življenje in naj bomo taki tudi mi. Ko ljubiš sebe, odkriješ v sebi tudi neprecenljivo srčno željo. To je želja, ki ti bogati življenje in izraža tvojo edinstvenost. To je želja, ki si jo vedel/-a, ko si bil/-a otrok. To je želja, da ti srce vztrepeta samo, če pomisliš nanjo.


Odrastemo in če nismo sledili svoji otroški želji, radi nanjo pozabimo. Pustili smo jo v nekem kotičku, položili čez par odej in 10kg prahu. Pozabili smo na srčno željo, ki bi nam obudila ljubezen do nas samih in nam dala navdihujočo željo nad življenjem. Kako navdušujoče je, ko srčno željo ponovno odkrijemo. Ko si DOVOLIMO, da počistimo prah, odstranimo odeje in se soočimo s srčno željo. Takrat pride otroška sreča. Takrat se nam očke ponovno zasvetijo.

Seveda je potrebno veliko moči in podpore, da si jo dovolimo uresničiti. Potrebno je poskrbeti za podporo ljudi, ki vate verjamemo. Na poti uresničevanja srčne želje imamo največ preizkušenj. A preizkušnje so samo zato, da bi postali močnejši in pogumnejši, zatorej je kvaliteta vztrajnosti in fokusa izredno pomembna. Dovolimo si postati ponovno otroški in izraziti svojo kreacijo ter jo pokazati svetu.

Pri svojih 31 letih sem dosegla to, da sem se z ljubeznijo dokopala do svoje srčne želje. Ta je bila vedno z menoj, a je nanjo nikoli nisem gledala kot na veliko ljubezen, saj mi je poleg ljubezni prinesla veliko bolečine, žalosti in trpljenja. To me je vsakič bolj in bolj odvrnilo od moje srčne želje. Izredno sem hvaležna, da sem se uspela prebiti čez vsako bolečino, trpljenje in odprla vrata srčni želji, ki je komaj čakala, da privre na dan. Sedaj sem najbolj srečen in zaljubljen človek na svetu. Vsaj tako se počutim. Počutim se otrok, počutim se polna radosti, ko lahko uživam v svoji srčni želji, v svojem plesu življenja. Tako me dopolnjuje, da ni boljšega partnerja. Moja srčna želja me dopolnjuje in mi daje vse kar potrebujem. Sedaj lahko tudi jaz dam, brezpogojno ponudim ljubezen.

Tako je moja najbližja teorija kaj je ljubezen, tale: »Ljubezen je STANJE. Tako se meri koliko si živ in koliko živiš svoje sanje. Iskanje ljubezni v drugih je boleče in nesmiselno, najdimo ljubezen pri sebi in jo delimo z drugimi. Razširimo se in širimo ljubezen naprej, čez naše kreacije in naše srčne želje.« 

Hvala <3

